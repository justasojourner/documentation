---
title: Home
---
# Documentazione Rocky Linux

## Benvenuto!

Ci hai trovato! Benvenuto nell'hub della documentazione Rocky Linux; siamo contenti che tu sia qui. Abbiamo un gran numero di contributori che aggiungono contenuti, e la cache dei contenuti sta crescendo continuamente. Qui troverai documenti su come costruire Rocky Linux da solo, così come documenti su vari argomenti che sono importanti per la comunità Rocky Linux. Ti chiederai, da chi è composta questa comunità?

Bene, in realtà, anche tu ne fai parte.

Questa home page ti darà un'introduzione al sito web della documentazione e su come trovare i contenuti cercati - siamo fiduciosi che ti sentirai a casa.

## Navigando nel sito

### Muoversi

In questo momento sei nella pagina iniziale della documentazione. Se guardi al menu principale (che è sempre disponibile, anche sui dispositivi mobili) puoi vedere la struttura principale che mostra le sezioni di primo livello del sito della documentazione. Se fai clic su una voce del menu in alto (prova "Guide" per esempio) vedrai sul lato sinistro l'elenco delle *sottosezioni* per ogni sezione principale. Le Guide hanno molti argomenti interessanti.

Quando apri un documento, sul lato destro vedrai un 'Sommario' con collegamenti di navigazione cliccabili per quel documento (per i dispositivi mobili prova l'orientamento orizzontale). Per documenti lunghi, come le [Note di rilascio](release_notes/8.5.md), il sommario rende facile la navigazione del documento. Se stai leggendo un documento lungo e vuoi tornare all'inizio del documento premi <kbd>pg up</kbd> e vedrai un bottone `Back to top` apparire nella parte superiore dello schermo.

Le sezioni principali del sito di documentazione sono:

* **Guide**: che coprono modi specifici per configurare e utilizzare Rocky Linux.
* **Libri**: sono informazioni più dettagliate basate su un'area specifica
* **Labs**: è un "ritorno a scuola", ma questi tutorial ti piaceranno!

### Multilingua

Certo che non tutti hanno l'inglese come prima lingua! Noi di Rocky Linux vogliamo rendere il sito di documentazione il più possibile accessibile a tutti —  *le traduzioni in lingue diverse è una parte importante di ciò*. Se fai clic sul selettore della lingua (simbolo comune) nel menu in alto, vedrai le lingue in cui il sito web è disponibile, ci sono due parti disponibili:

1. Localizzazione dell'interfaccia del sito Web: se scegli un'altra lingua, ad esempio Italiano, si noterà che l'interfaccia, ad esempio i link di navigazione 'Prossimo' e 'Precedente', saranno localizzati.
2. Contenuto: La traduzione dei contenuti è, ovviamente, un compito in corso (significativo). Non tutti i contenuti sono ancora tradotti in tutte le lingue. Tutte le pagine che sono state tradotte (nella lingua selezionata) saranno viste nella lingua prescelta, quelle non tradotte saranno disponibili in Inglese (lingua predefinita). Se vuoi contribuire alla comunità attraverso le traduzioni, il team di documentazione vorrebbe sentirti - vedi sotto per i dettagli.

!!! note
Non tutte le funzionalità sono disponibili in tutte le lingue, questa è una limitazione dei moduli MKDocs disponibili.

### Usare la ricerca

Se si desidera trovare rapidamente informazioni specifiche/documento, il sito della documentazione ha una capacità di ricerca full-text. Basta iniziare a digitare nel campo di immissione "Ricerca" nella barra dei menu in alto e il sito restituirà i risultati della ricerca in Drill Down.

Per aprire una pagina dei risultati della ricerca semplicemente fai clic sul link (o toccare su mobile) della pagina desiderata nell'elenco visualizzato.

## Prima volta

Se questa è la prima volta che visiti il sito di documentazione Rocky Linux, probabilmente sei nuovo di Rocky Linux e stai pensando di installarlo! Nessun problema, salta alla pagina [Installazione di Rocky Linux.](guides/installation.md) per istruzioni dettagliate.

Se rimani bloccato e hai una domanda, la comunità Rocky Linux è lì per aiutarti. Visita il [community forum](https://forums.rockylinux.org) dove puoi cercare la soluzione e pubblicare le tue domande alla comunità.

## Contributo

Hai trovato qualcosa mancante? Hai trovato un errore? Ti stai chiedendo come creare un documento da solo, o come aggiustare le cose qui? Ricordi che lo abbiamo detto che *tu* sei la comunity Rocky? Bene, questo significa che *tu* sei importante per noi e vogliamo che ti unisca a noi, se lo desideri, per aiutarci a rendere questa documentazione migliore. Se sei interessato a questo, vai al nostro [Guida al contributo](https://github.com/rocky-linux/documentation/blob/main/README.md) per scoprire come farlo!
